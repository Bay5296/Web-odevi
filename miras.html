<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>I.TBMM</title>
  <link rel="stylesheet" href="style/style.css">
<style>
 body {
      background-image: url('img/miras.jpg');
      background-size: cover;         
      background-repeat: no-repeat;   
      background-position: center;    
      height: 100vh;                  
      margin: 0;
      color:white;
    }
    h1 {
      color: white;
      text-align: center;
      padding-top: 50px;
    }</style>
</head>
<body>
  <h1>Türkiye Büyük Millet Meclisi (1. Bina)</h1>

  <p><a href="index.html">← Anasayfa</a></p>

  <section>
    <img src="img/tbmm.jpg" alt="1. Türkiye Büyük Millet Meclisi" width="550">
<img src="img/meclisonu.jpg" alt="1. Türkiye Büyük Millet Meclisi" width="488">
<img src="img/dua.jpg" alt="1. Türkiye Büyük Millet Meclisi" width="412">

    <h3>Birinci Türkiye Büyük Millet Meclisi binası olarak kullanılan yapı, döneminde parti binası olarak inşa edilmiştir.1916 yılında İttihat ve Terakki Fırkası binası olarak yapımına karar verilmiştir.Birinci Dünya Savaşı sonrası, Mondros Mütarekesi şartları gereğince bir grup İngiliz ve Fransız askeri Ankara'ya gelmiş, Fransız askerlerinin başındaki komutan ise henüz çatısının bir bölümü örtülmemiş olan bu binanın ilk odasını makam olarak kullanmıştır. <br>

19 Mayıs 1919'da Mustafa Kemal Paşa'nın Samsun'a çıkmasından sonra Havza ve Amasya genelgeleri yayımlanmış; Erzurum ve Sivas kongreleri yapılmış, Mustafa Kemal Paşa, Ankara'yı Millî Mücadele'nin merkezi olarak seçmiş ve Temsil Heyeti ile birlikte 27 Aralık 1919'da Ankara'ya gelmiştir. İstanbul’un işgalinden birkaç gün önce ise yabancı birlikler Ankara’yı terk etmiştir.<br>

16 Mart 1920'de İstanbul İngilizler tarafından resmen işgal edilmiş ve 18 Mart 1920'de Meclis-i Mebusan daha güvenli bir ortam oluşana kadar çalışmalarını ertelemiştir. Mustafa Kemal Paşa 19 Mart 1920’de bir genelge yayımlamış ve "Hâkimiyetin millete ait olduğu bir meclisin" Ankara'da açılmasına karar verilmiştir. Türkiye Büyük Millet Meclisinin 23 Nisan 1920'de açılmasına karar verildiğinde, Ankara'da Meclisin toplanabilmesi için gerekli büyüklük ve donanıma sahip bir binanın bulunmadığı görülmüştür. Bu şartlar altında, inşası yarım kalan İttihat ve Terakki Fırkası binasının Meclis binası olarak kullanılması kararlaştırılmış, Ankara halkı, Ankara’da bulunan 20. Kolordu askerleri ve Ankara Müdafaa-i Hukuk Cemiyeti büyük destek vermiştir. Böylece Meclis binası, Ankaralıların evlerinden ve Ulucanlar'daki Numune Mektebinden getirilen kiremitlerle, halkın fedakârlıkları ile tamamlanmıştır.<br>

23 Nisan 1920 ile 15 Ekim 1924 tarihleri arasında Türkiye Büyük Millet Meclisi olarak kullanılan bina, daha sonra Cumhuriyet Halk Fırkası Genel Merkezi olarak kullanılmıştır. Bununla birlikte Ankara Üniversitesi Hukuk Fakültesinin temeli olan Hukuk Mektebi burada kurulmuş, bina mektebe kısa bir süreliğine ev sahipliği yapmıştır. 1957 yılında Millî Eğitim Bakanlığı Komisyonunca alınan kararla müzeye dönüştürülmek üzere çalışmalara başlanmış ve 23 Nisan 1961 tarihinde "Türkiye Büyük Millet Meclisi Müzesi" adıyla halkın ziyaretine açılmıştır.

23 Nisan 1981 tarihinde ise "Kurtuluş Savaşı Müzesi" adını alan müze günümüzde TBMM Basın Yayın ve Halkla İlişkiler Başkanlığı bünyesinde hizmet vermektedir.</h3>
  </section>
  <footer>
    <p>&copy; 2025 Mehmet Ali Işık</p>
  </footer>
</body>
</html>
